\chapter{Introduzione}
\section{Descrizione}
Il presente lavoro è stato svolto sotto la guida ed il supporto di AlgoLab, laboratorio presso il dipartimento di informatica dell'Università di Milano-Bicocca, che ha lo scopo di progettare, studiare, analizzare ed implementare algoritmi efficienti per problemi computazionali. Il tirocinio è cominciato il 22 Marzo 2019.
Il problema affrontato è l'\textit{inferenza di progressioni tumorali} su dati single-cell, al fine di capire l'ordine e la frequenza con cui le variazioni somatiche vengono acquisite durante una progressione tumorale. Queste informazioni possono aiutare a meglio definire strategie specifiche di trattamento della malattia in questione.